---
title: "Eevenkoto-pelitesti 3: Valtit"
heroImage: "../assets/blog/letl_ampersand.webp"
description: "Pelitestimatiaalia L&L -roolipeliin: Eevenkodon valtit. Materiaali esittelee uusia sääntöjä, hahmoluokkia ja pelimekaniikkoja Eevenkodon maailmassa."
tags: ['L&L', 'Eevenkoto', 'pelitesti']
pubDate: "2025-03-25 11:30"
---
Kolmas L&L: Eevenkodon pelitestimateriaali sisältää Eevenkodossa käytössä olevat valtit ja niiden ymmärtämiseen tarvittavat lisäsäännöt.

Eevenkoto on kampanjamaailma L&L -roolipeliin. Eevenkodossa perinteinen fantasia kohtaa maailmaa järisyttäneen Jumalten sodan jälkeisen jälleenrakennuksen. Erentarin mantereen etelärannalla kulttuurien ja kaupan risteyskohdassa kohoava metropoli on muinaisen magian ja teknologian leikkauslinja, jolle jazzin jyske ja eetterisieluilla animoidut koneet luovat ainutlaatuista rytmiä.

Pelitestimateriaali, jota näiden postausten yhteydessä julkaistaan, esittelee uusia sääntöjä, hahmoluokkia ja muita pelimekaniikkoja. Kaikki täällä jaettu materiaali on luonnosvaiheessa olevaa kokeellista sisältöä, ja lukijoilta ja kokeilijoilta saatu palaute vaikuttaa siihen, tuleeko niistä virallinen osa L&L-sääntöjä missä muodossa. Pelaajia suositellaan käyttämään tätä testimateriaalia yhdessä aiempien L&L-sääntöjen kanssa ja ristiin tuoreimpien maailman suosituimman roolipelin sääntöjen kanssa.

Mikäli pelitestiin liittyvien materiaalien eri versioissa ilmenee ristiriitoja, tuorein pelitestimateriaali toimii aina ensisijaisena ohjeena. Testattavien sääntöjen ja kykyjen voimataso saattaa poiketa totutusta, ja jos sisältö hyväksytään viralliseksi, tasapainotusta tehdään hyväksyttyjen sääntöjen välillä. Pelaajien palaute on ensiarvoisen tärkeää ja sitä kerätään kyselyjen ja pelikokemusten perusteella, ja palautteen avulla sääntöjä muokataan entistä toimivammiksi.

* [Linkki Eevenkodon valtit -pelitestimateriaaliin](/letl/L&L-Eevenkoto-Valtit-0.1.2.pdf)
* [Linkki Eevenkodon valtit -palautekyselyyn](https://forms.gle/ozKtUKWSrTdRTpbd8)