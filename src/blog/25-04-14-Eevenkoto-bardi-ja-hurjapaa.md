---
title: "Eevenkoto-pelitesti 4: Bardi ja Hurjapää"
heroImage: "/branding/letl_ampersand.webp"
description: "Pelitestimatiaalia L&L -roolipeliin: Eevenkodon bardi ja hurjapää. Materiaali esittelee uusia sääntöjä, hahmoluokkia ja pelimekaniikkoja Eevenkodon maailmassa."
tags: ['L&L', 'Eevenkoto', 'pelitesti']
pubDate: "2025-04-14 11:30"
---

Neljäs L&L: Eevenkodon pelitestimateriaali sisältää kaksi kokonaista hahmoluokkaa ja niiden polut: bardin ja hurjapään (tunnetaan myös ***L&L: Pelaajan kirjassa*** barbaarina).

**Bardit** ovat Eevenkodon jazz-fantasiamiljöön ytimessä. Tämä monipuolinen hahmoluokka on saanut kaipaamaansa lisäpotkua sekä kolme koulukuntaa tukemaan erilaisia kehityssuuntia: virtuoosi täydellisyyden tavoittelijoille, sotasäveltäjä taktisesti ajatteleville ja improvisoija niille, jotka haluavat hoitaa asiat omalla persoonallisella tavallaan.

Perinteinen barbaari on Eevenkodon kaupunkimaisemassa kokenut muodonmuutoksen suoraviivaista toimintaa arvostavaksi **hurjapääksi**. Klassinen barbaarihahmo esiintyy enää lähinnä grudurkrankalaisessa romanttisessa kirjallisuudessa. Hurjapään polut, jotka paketissa esitellään, ovat jätinkaataja, kuolonkulkija, raivoaja ja rikkuri – monta erinomaista syytä olla vihainen.

Eevenkoto on kampanjamaailma L&L-roolipeliin. Eevenkodossa perinteinen korkeafantasia kohtaa maailmaa järisyttäneen Jumalten sodan jälkeisen jälleenrakennuksen ajan. Erentarin mantereen etelärannalla, kulttuurien ja kaupan risteyskohdassa kohoava metropoli on muinaisen magian ja modernin teknologian kohtaamispiste, jonka eläväistä rytmiä määrittävät jazzin jyske ja eetterisieluilla animoidut koneet.

Näiden postausten yhteydessä jaettava pelitestimateriaali esittelee Eevenkotoa laidasta laitaan – lajeja, hahmoluokkia sekä uusia sääntöjä ja muuta pelimateriaalia. Kaikki täällä julkaistava sisältö on luonnosvaiheen kokeellista materiaalia. Lukijoiden ja pelaajien antama palaute vaikuttaa siihen, tuleeko materiaalista virallinen osa L&L-sääntöjä ja missä muodossa. Pelaajia suositellaan käyttämään tätä testimateriaalia yhdessä aiempien L&L-sääntöjen kanssa sekä vertailemaan sitä uusimpiin maailman suosituimman roolipelin sääntöihin.

Mikäli pelitestimateriaalien eri versioissa ilmenee ristiriitoja, uusin versio toimii aina ensisijaisena ohjeena. Testattavien sääntöjen ja kykyjen voimataso saattaa poiketa totutusta, ja jos sisältö hyväksytään viralliseksi, sääntöjä tasapainotetaan vielä suhteessa muihin hyväksyttyihin sääntöihin. Pelaajien palaute on ensiarvoisen tärkeää ja sitä kerätään kyselyillä ja pelikokemusten kautta. Palautteen perusteella Eevenkotoa muokataan entistä toimivammiksi.

* [Linkki *bardi ja hurjapää* -pelitestimateriaaliin](/letl/L&L-Eevenkoto-Bardi-ja-Hurja-0.2.1.pdf)
* [Linkki *bardi ja hurjapää* -palautekyselyyn](https://docs.google.com/forms/d/e/1FAIpQLScG96aEn3txTDYnVxkUjhURzYEkPKPlLOXrk-sw8CG8A1VWgQ/viewform?usp=dialog)