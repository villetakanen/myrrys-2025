---
title: "Eevenkoto-pelitesti 1: Loihtija"
heroImage: "/branding/letl_ampersand.webp"
description: "Pelitestimatiaalia L&L -roolipeliin. Materiaali esittelee uusia sääntöjä, hahmoluokkia ja pelimekaniikkoja Eevenkodon maailmassa."
pubDate: "2025-02-17 10:50"
tags: ['L&L', 'Eevenkoto']
---
Eevenkoto on kampanjamaailma L&L -roolipeliin. Eevenkodossa perinteinen fantasia kohtaa maailmaa järisyttäneen Jumalten sodan jälkeisen jälleenrakennuksen. Erentarin mantereen etelärannalla  kulttuurien risteyskohdassa kohoava metropoli on muinaisen magian ja teknologian leikkauspiste, jossa jazzin jyske ja eetterisieluilla animoidut koneet luovat ainutlaatuista rytmiä.

Pelitestimateriaali, jota täällä julkaistaan, esittelee uusia sääntöjä, hahmoluokkia ja pelimekaniikkoja. Kaikki täällä jaettu materiaali on luonnosvaiheessa olevaa kokeellista sisältöä, ja saatu palaute vaikuttaa siihen, tuleeko niistä virallinen osa L&L-sääntöjä. Pelaajia suositellaan käyttämään tätä testimateriaalia yhdessä aiempien L&L-sääntölisäysten kanssa ja ristiin tuoreimpien maailman suosituimman roolipelin sääntöjen kanssa.

Mikäli pelitestiin liittyvien materiaalien eri versioissa ilmenee ristiriitoja, tuorein pelitestimateriaali toimii aina ensisijaisena ohjeena. Testattavien sääntöjen ja kykyjen voimataso saattaa poiketa totutusta, ja jos sisältö hyväksytään viralliseksi, tasapainotusta tehdään hyväksyttyjen sääntöjen välillä. Pelaajien palaute on ensiarvoisen tärkeää ja sitä kerätään kyselyjen ja pelikokemusten perusteella, ja sen avulla sääntöjä muokataan entistä toimivammiksi.

Ensimmäinen pelitestitiedosto on Loihtijan uusi versio Eevenkotoon ja yksi sen alkuperistä - Jumalverinen loihtija. Se päivittää L&L:n nykyisen loihtijan Eevenkodon voimatasolle ja tyylille sopivaksi. Tiedosto sisältää vain muutokset tämänhetkiseen Pelaajan kirjan materiaaliin.

* [Linkki pelitestimateriaaliin](/letl/L&L-Eevenkoto-Loihtija-0.2.0.pdf)
* Linkki palautekyselyyn (tulossa)

&nbsp;